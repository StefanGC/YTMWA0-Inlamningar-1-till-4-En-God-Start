# [YTMWA0] Inlamningar 1 till 4: "En God Start" till "Från koncept till prototyp"


## En God Start


### Kravlista
För betyget Godkänt på uppgiften måste krav på minst 50 poäng uppfyllas vid inlämning.

- Din inlämning på Canvas ska bestå av en PDF fil (rapport), rapporten ska innehålla namnet på uppgiften + ditt namn.
- Bifoga i din rapport en länk där källkoden är tillgänglig, det ska gå att se och granska koden enligt övriga krav.
- I ditt källkodsprojekt ska två filer index.html samt app.html finnas tillgänglig.
- Inga andra html filer får finnas i källkodsprojektet.
- Filen index.html ska innehålla alternativt länka till både CSS och Javascript kod i källkoden.
 

När ```index.html``` öppnas i en webbläsare ska följande kunna hända:

- Man ska kunna visa tre olika innehållssidor. Header och Footer innehållet ska fortfarande vara samma.
- Det skall finnas en navigationsmeny i headern med tre stycken knappar. Vid klick på en knapp skall respektive sidinnehåll ritas ut.
- En av sidorna ska beskriva i korthet din affärsplan du skapade i kursen Affärsmannaskap för IT.
- En annan sida ska i beskriva din projektidé - den prototyp du vill bygga i kursen.
- Den sista sidan ska ha valfritt innehåll, men gärna kopplat till din projektidé.
- Från index.html ska man någonstans kunna följa en länk till app.html.
- Då användaren hovrar över en av knapparna i navigationsmenyn skall den bli större. Detta skall göras via CSS.
 

När ```app.html``` öppnas i en webbläsare ska följande hända:

- Från sidan ska texten "Hello World" skrivas ut.
- Koden för att rita ut de tre innehållssidorna ska vara uppdelade i varsin (3 olika) javascript moduler.
 

Svara på följande frågor i din rapport:

- Vilken är din valda metod och teknik för källkodshantering?	

#### VG Krav
För betyget Väl Godkänt på uppgiften måste minst 20 poäng vara från följande krav, dessutom måste hela inlämningen nå upp i 80 poäng.

Svara på följande frågor i din rapport:

- Förklara och motivera varför din valda metod och teknik för källkodshantering är lämplig i denna kurs
- Hur påverkar användningen av Javascript moduler kodens struktur? För poäng måste ha uppfyllt krav 14
- Vad ytterligare är bra och dåligt med din valda kodstruktur?
 

**Lycka till!**



## Rätt förutsättningar


### Kravlista

För betyget Godkänt på uppgiften måste krav på minst 50 poäng uppfyllas vid inlämning.


- Din inlämning på Canvas ska bestå av en PDF fil (rapport), rapporten ska innehålla namnet på uppgiften + ditt namn.
- Rapporten ska innehålla en rubrik för varje frågeställning/krav du valt att besvara (krav 3 t.o.m. 10), inga andra rubriker ska förekomma. Rubriken ska vara samma som kravet och inkludera kravnumret.
 

Svara på följande frågor i din rapport, en rubrik per fråga:

- Nämn minst två populära verktyg (ramverk/bibliotek) för att bygga Single Page Applications.	
- Vad är den gemensama egenskapen för alla Single Page Applications?
- Nämn några fördelar/styrkor med att utveckla sitt klientgränsnitt som en Single Page Application.	
- Vad är några utmaningar med att skapa Single Page Applications, går dem att motverka?	
- Lista några situationer där man bör undvika att välja att bygga sin applikation som en Single Page Application.
- Beskriv ytterligare ett verktyg (bibliotek eller ramverk) som inte beskrivs i studiematerialet på Canvas för att utveckla Single Page Applications.


#### VG Krav

För betyget Väl Godkänt på uppgiften måste minst 20 poäng vara från följande krav, dessutom måste hela inlämningen nå upp i 80 poäng. För att få poäng på följande krav krävs det att du reflekterar över dessa båda givna implementationer av Real World Example:

Real World Example i Angular (Länkar till en externa sida.) (Sida (Länkar till en externa sida.))
Real World Example i React (Länkar till en externa sida.) (Sida (Länkar till en externa sida.)) 

Svara på följande frågor i din rapport, en rubrik per fråga:

- Jämför hur en Artikel definieras i de båda reporna, hur utnyttjas de respektive styrkorna i Angular respektive React i de båda kodstrukturerna?
- Förutsatt att en ny funktionalitet i programmet ska läggas till, vad ser du för fördelar hos de respektive projekten?
- Förutsatt att en ny funktionalitet i programmet ska läggas till, vad ser du för nackdelar hos de respektive projekten?
 
**Lycka till!**



## The proof of concept


### Kravlista

För betyget Godkänt på uppgiften måste krav på minst 50 poäng uppfyllas vid inlämning. I denna kravlista listas även vilka andra krav som är kriterium som också ska vara uppfyllda för att kunna få poäng från kravet. Om de krav som listats som kriterium inte är uppfyllda går det inte att få poäng på det kravet.

För betyget Väl Godkänt på uppgiften måste minst 20 poäng som är VG-meriterande vara uppfyllda, se underrubriken "Reflektion". Dessutom måste hela inlämningen nå upp till 80 poäng.

Din inlämning på Canvas ska bestå av en rapport som pdf-fil. Rapporten ska innehålla namnet på uppgiften + ditt namn, samt en tydlig rubrik per specificerade listade krav nedan. Bifoga i din rapport en länk där källkoden är tillgänglig, det ska gå att se och granska koden enligt övriga nedanstående krav. Detta är förutsättningar för att uppgiften ska räknas som korrekt inlämnad.


#### Inlämning och källkodshantering

Du ska i din inlämning hänvisa till ett lämpligt valt och hanterat källkodshanteringssystem (läranderesultat 7). Dessa krav ska därför påvisas genom den valda källkodshänvisningen i rapporten som har lämnats in.

- Ditt inlämnade arbete ska fortsätta från samma källkodsprojekt (repo) som Inlämningsuppgift 1.
- I ditt källkodsprojekt ska filen app.html nu visa en Single Page applikation skapad med React.
- I din källkod ska en readme.md fil återfinns med beskrivning på hur ditt projekt ska byggas och startas så att det går att använda i en webbläsare.
- Tillämpa lämpliga åtgärder för att projektet är enkelt att återställa till en tidigare version där inte React är använt.
- Tillämpa lämpliga åtgärder för att projektet är enkelt att återställa till en tidigare version där ditt externa paket inte är installerat.


#### Applikation

Du ska framförallt i denna uppgift vidareutveckla din prototyp och därmed visa att du har färdighet i att skapa en webbapplikation med dynamiskt användargränssnitt (läranderesultat 5). Följande krav ska påvisas genom implementation i din inlämnande källkod.

- Koden ska bestå av minst 8 React komponenter du skrivit själv med hjälp av JSX.
- Minst tre av dina komponenterna ska använda sig av State.
- Minst en av dina komponenter ska använda sig av av "conditional rendering".
- Välj själv och installera ett färdigt javascript-paket i ditt projekt.
- Koden ska innehålla minst ett användningstillfälle av javascript-biblioteket.
- En av dina komponenter ska hantera och uppdatera sitt State i samband med interaktion med användaren.
- En av dina komponenter ska hantera och uppdatera sitt State i samband med att en händelse i en komponent längre ner i trädet.
- Minst en av dina egna komponenter ska utnyttja lokal datalagring via localStorage eller IndexedDB.


#### Dokumentation

Förklara användning de ramverk och verkyg du använt i din webbapplikation (läranderesultat 1). Dessa krav ska uppfyllas genom att du besvarar dem i din inlämnande rapport, använd varje krav som som rubrik precis som i tidigare inlämningsuppgifter.

- Förklara med egna ord vad som är viktigt att tänka på vid skapandet av webbapplikationer med React (ungefär tre paragrafer).
- Beskriv och förklara användningsområdet av det ramverk/bibliotek utöver React som du använt i din applikation.
- Förklara med egna ord vad som är viktigt att tänka på vid användningen av lokal data i React (ungefär en paragraf).


#### Reflektion

Analysera och reflektera kring hur du uppfyllt kraven i uppgiften. Dessa krav är VG-meriterande, så du behöver självständigt reflektera över din applikations funktion och kodstruktur. Glöm inte att motivera dina ställningstaganden! Dessa krav ska uppfyllas genom att du besvarar dem i din inlämnande rapport och använd varje krav som som rubrik precis som i tidigare inlämningsuppgifter.

För betyget Väl Godkänt på uppgiften måste minst 20 poäng vara från följande krav.

- Vilka åtgärder har du genomfört i din källkodshantering för att kunna rulla tillbaka och vidareutveckla projektet i framtiden? Varför är dessa lämpliga val?
- Gällande det bibliotek/ramverk utöver React som du lagt till i ditt projekt - vad tycker du detta paket tillför för styrkor till ditt projekt och vilka begränsningar introducerar det för framtida designval?
- Analysera och reflektera kring den eventuella byggprocessen du använt för att kompilera JSX koden i ditt projekt - vad var bra och dåligt med att välja denna metod?


**Lycka till!**



## Från koncept till prototyp


### Kravlista

För betyget Godkänt på uppgiften måste krav på minst 50 poäng uppfyllas vid inlämning. I kravlistan listas även vilka andra krav som är kriterium som också ska vara uppfyllda för att kunna få poäng från kravet. Om de krav som listats som kriterium inte är uppfyllda går det inte att få poäng på det kravet.

För betyget Väl Godkänt på uppgiften måste minst 20 poäng som är VG meriterande vara uppfyllda, se underrubriken "Reflektion", dessutom måste hela inlämningen nå upp till 80 poäng.

Din inlämning på Canvas ska bestå av en PDF fil (rapport), rapporten ska innehålla namnet på uppgiften + ditt namn, samt en tydlig rubrik per specificerade listade krav nedan. Bifoga i din rapport en länk där källkoden är tillgänglig, det ska gå att se och granska koden enligt övriga nedanstående krav. Detta är förutsättningar för att uppgiften ska räknas som korrekt inlämnad.


#### Inlämning och källkodshantering

Du ska i din inlämning hänvisa till ett lämpligt valt och hanterat källkodshanteringssystem (läranderesultat 7). Dessa krav ska därför påvisas genom den valda källkodshänvisningen i rapporten som har lämnats in.

- Ditt inlämnade arbete ska fortsätta från samma källkodsprojekt (repo) som Inlämningsuppgifterna 1 och 3.
- I din källkod ska filen readme.md vara uppdaterad med korrekt information för att applikationen ska gå att starta och test-använda.
- I din källkod ska en api.md fil återfinns med rubriken Paket där de paket/ramverk och bibliotek som är installerade är listade du kortfattat beskrivit deras användningsområde.
- I api.md ska även rubriken Tjänster finnas där du listar och beskriver alla REST API:er som används i din källkod.
- En inställning finns i ditt källkodsprojekt för att utesluta de filer som genereras vid byggen och paket som kan installeras via npm.


#### Applikation

Du ska i denna uppgift fortsätta med vidareutvecklingen av din prototyp, och påvisa att du har färdighet i att skapa en webbapplikation med dynamiskt användargränssnitt (läranderesultat 5). Följande krav ska påvisas genom implementation i din inlämnande källkod.

- Minst en eget skriven funktion/metod i applikationen ska vara asynkron och anropa ytterligare en funktion som är asynkron - antingen via nyckelorden Async/Await eller via användningen av ett/flera Promise-objekt.
- Den asynkrona koden (a1) ska vara implementerad med lämplig och korrekt fungerande felhantering.
- Applikationen ska bestå av ytterligare 5 st nya React komponenter som du skrivit själv med hjälp av JSX, och som inte varit en del av tidigare inlämningar.
- En av de nya React komponenterna (a3) ska vara en "Error Boundry"-komponent.
- Paketet Prop-Types ska vara installerat och användas i applikationen på minst 4 st eget skrivna komponenter.


#### Server kommunikation

Din prototyp ska i denna inlämning vidareutvecklas med kommunikation och dataöverföring till ett externt eller inkluderat REST-API (läranderesultat 4). Följande krav ska påvisas genom implementation i in inlämnande källkod.

- Din applikation ska hämta och visa information för användaren som hämtas via anrop till ett externt REST API.
- Din applikation ska skicka information skapad från interaktion med användaren till ett externt REST API.
- Välj, installera och använd i din applikation ett färdigt javascript paket för server-kommunikation eller tillståndsvalidering.
- Kommunikationen till externa Webb-API:er i applikationen ska vara väl avgränsat från applikationens UI med hjälp av lämplig kodstruktur.


#### Dokumentation

Redogör för olika former av datalagring som finns tillgänglig på klientsidan (läranderesultat 3). Dessa krav ska uppfyllas genom att du besvarar dem i din inlämnande rapport, använd varje krav som som rubrik precis som i tidigare inlämningsuppgifter.

- enämn och beskriv kort 3 st olika platser för datalagring som finns tillgänglig i en webbapplikation på klientsidan. Beskriv enbart de typer av platser där information kan sparas som är kvar mellan de tillfällen applikationen används av användaren. (ung. 1 kort paragraf per nämnd plats).
- Vad är viktigt att tänka på vid val av datalagringsplats ur en utvecklares perspektiv? (ung. 2 paragrafer)
- När vi gör förändringar i vår applikation, vad är viktigt att tänka på om vi använt webbläsaradressen (URL) som en datalagringsplats för klienten? (max 1 paragraf).


#### Reflektion

Analysera och reflektera kring hur du uppfyllt kraven i uppgiften, dessa krav är VG meriterande, så du behöver självständigt reflektera över din applikations funktion och kodstruktur - samt motivera dina ställningstaganden. Dessa krav ska uppfyllas genom att du besvarar dem i din inlämnande rapport, använd varje krav som som rubrik precis som i tidigare inlämningsuppgifter.

För betyget Väl Godkänt på uppgiften måste minst 20 poäng vara från följande krav.

- Vilka designmönster/strukturer har du använt dig av i koden för att separera applikationens UI från kommunikationen med REST API:er i källkoden, varför är detta en lämplig struktur?
- Vilken syntax och metod/tankesätt har du använd för att se till att den asykrona koden felhanteras på ett korrekt sätt. Beskriv vilka potentiella fel och problem du har identiferat och hur dessa hanteras i koden, varför är detta lämplig felhantering?
- Vilka platser använder du för lokal datalagring i din applikation, varför är dessa lämpliga val? Om du inte har implementerat någon lokal datalagring, vad ser du för potentiellt användningsområde i din applikation?
- Med vilken metod har du uteslutit filer som kan genereras eller installeras i ditt källkodsprojekt, av vilken anledning har du valt att utesluta dessa filer? - Motivera ditt val!

**Lycka till!**
